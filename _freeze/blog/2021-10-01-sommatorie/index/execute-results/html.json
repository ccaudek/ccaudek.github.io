{
  "hash": "ae65fc2f026a4c1c580da118c57637f8",
  "result": {
    "engine": "knitr",
    "markdown": "---\ntitle: \"Sommatorie\"\ndescription: |\n  Notazione sommatoria.\nauthor:\n  - name: Corrado Caudek\n    url: {}\ndate: 10-01-2021\noutput:\n  distill::distill_article:\n    self_contained: false\n---\n\n\n\n\n\n\n\n> Il simbolo  $\\sum_{i=1}^{\\infty}$  indica che dobbiamo assegnare al numero intero $i$ tutti i suoi valori $1, 2, 3, ...$ ed eseguire la somma dei termini. (Jean-Baptiste Joseph Fourier)\n\nLe somme si incontrano costantemente in svariati contesti matematici e statistici quindi abbiamo bisogno di una notazione adeguata che ci consenta di gestirle. Si veda, ad esempio, \n[Wikipedia](https://it.wikipedia.org/wiki/Sommatoria).\n\n\n# Simbolo di somma (sommatorie)\n\nLa somma dei primi $n$ numeri interi può essere scritta come $1+2+\\dots+(n-1)+n$, dove `$\\dots$' ci dice di completare la sequenza definita dai termini che vengono prima e dopo. Ovviamente, una notazione come $1+7+\\dots+73.6$ non ha alcun senso senza qualche altro tipo di precisazione. In generale, si incontrano delle somme nella forma\n\n\\begin{equation}\nx_1+x_2+\\dots+x_n,\n\\end{equation}\n\ndove $x_i$ è un numero che è stato definito altrove. La notazione precedente, che fa uso dei tre puntini di sospensione, è utile in alcuni contesti ma in altri risulta ambigua. Pertanto la notazione di uso corrente è del tipo\n\n\\begin{equation}\n  \\sum_{i=1}^n x_i\n\\end{equation}\n\n\\noindent\ne si legge \"sommatoria per $i$ che va da $1$ a $n$ di $x_i$.\" Il simbolo $\\sum$ (lettera sigma maiuscola dell'alfabeto greco) indica l'operazione di somma, il simbolo $x_i$ indica il generico addendo della sommatoria, le lettere $1$ ed $n$ indicano i cosiddetti \\emph{estremi della sommatoria}, ovvero l'intervallo (da $1$ fino a $n$ estremi inclusi) in cui deve variare  l'indice $i$ allorché si sommano gli addendi $x_i$. Solitamente l'estremo inferiore è $1$ ma potrebbe essere qualsiasi altri numero $m < n$. Quindi \n\\[\n  \\sum_{i=1}^n x_i = x_1 + x_{2} + \\dots + x_{n}.\n\\]\nPer esempio, se i valori $x$ sono $\\{3, 11, 4, 7\\}$, si avrà\n\\[\n  \\sum_{i=1}^4 x_i = 3+11+4+7 = 25 \n\\]\nladdove $x_1 = 3$, $x_2 = 11$, eccetera. La quantità $x_i$ nella formula precedente si dice l'\\emph{argomento} della sommatoria, mentre la variabile $i$, che prende i valori naturali successivi indicati nel simbolo, si dice \\emph{indice} della sommatoria.  \n\nLa notazione di sommatoria può anche essere fornita nella forma seguente\n\\begin{equation}\n  \\sum_{P(i)} x_i\n\\end{equation}\ndove $P(i)$ è qualsiasi proposizione riguardante $i$ che può essere vera o falsa. Quando è ovvio che si vogliono sommare tutti i valori di $n$ osservazioni, la notazione può essere semplificata nel modo seguente: $\\sum_{i} x_i$ oppure $\\sum x_i$. Al posto di $i$ si possono trovare altre lettere: $k, j, l, \\dots$\\,.\n\n\n# Manipolazione di somme\n\nÈ conveniente utilizzare le seguenti regole per semplificare i calcoli che coinvolgono l'operatore della sommatoria.\n\n## Proprietà 1\n\nLa sommatoria di $n$ valori tutti pari alla stessa costante $a$ è pari a $n$ volte la costante stessa:\n  \\[\n  \\sum_{i=1}^{n} a =  \\underbrace{a + a + \\dots + a}_{n~\\text{volte}} = n a.\n  \\]\n\n\n## Proprietà 2 (proprietà distributiva)\n\nNel caso in cui l'argomento contenga una costante, è possibile riscrivere la sommatoria. Ad esempio con \n  \\[\n  \\sum_{i=1}^{n} a x_i =  a x_1 + a x_2 + \\dots + a x_n\n  \\]\nè possibile raccogliere la costante $a$ e fare $a(x_1 +x_2 + \\dots + x_n)$. Quindi possiamo scrivere \n  \\[\n  \\sum_{i=1}^{n} a x_i =  a  \\sum_{i=1}^{n} x_i.\n  \\]\n\n## Proprietà 3 (proprietà associativa)\n\nNel caso in cui \n  \\[\n  \\sum_{i=1}^{n} (a + x_i) =  (a + x_1) +  (a + x_1) + \\dots  (a + x_n)\n  \\]\nsi ha che \n \\[\n  \\sum_{i=1}^{n} (a + x_i) =  n a + \\sum_{i=1}^{n} x_i.\n  \\]\nÈ dunque chiaro che in generale possiamo scrivere\n \\[\n  \\sum_{i=1}^{n} (x_i + y_i) =  \\sum_{i=1}^{n} x_i + \\sum_{i=1}^{n} y_i.\n  \\]\n  \n\n## Proprietà 4\n\nSe deve essere eseguita un'operazione algebrica (innalzamento a potenza, logaritmo, ecc.) sull'argomento della sommatoria, allora tale operazione algebrica deve essere eseguita prima della somma. Per esempio, \n\\[\n\\sum_{i=1}^{n} x_i^2 = x_1^2 + x_2^2 + \\dots + x_n^2 \\neq \\left(\\sum_{i=1}^{n} x_i \\right)^2.\n\\]\n\n\n## Proprietà 5\n\nNel caso si voglia calcolare $\\sum_{i=1}^{n} x_i y_i$, il prodotto tra i punteggi appaiati deve essere eseguito prima e la somma dopo:\n\\[\n\\sum_{i=1}^{n} x_i y_i = x_1 y_1 + x_2 y_2 + \\dots + x_n y_n,\n\\]\ninfatti, $a_1 b_1 + a_2 b_2 \\neq (a_1 + a_2)(b_1 + b_2)$.\n\n\n# Doppia sommatoria\n\nÈ possibile incontrare la seguente espressione in cui figurano  una doppia sommatoria e un doppio indice:\n\\[\n\\sum_{i=1}^{n}\\sum_{j=1}^{m} x_{ij}.\n\\]\n\nLa doppia sommatoria comporta che per ogni valore dell'indice esterno, $i$ da $1$ ad $n$,  occorre sviluppare la seconda sommatoria per $j$ da $1$ ad $m$. Quindi, \n\\[\n\\sum_{i=1}^{3}\\sum_{j=4}^{6} x_{ij} = (x_{1, 4} + x_{1, 5} + x_{1, 6}) + (x_{2, 4} + x_{2, 5} + x_{2, 6}) + (x_{3, 4} + x_{3, 5} + x_{3, 6}).\n\\]\n\nUn caso particolare interessante di doppia sommatoria è il seguente:\n\\[\n\\sum_{i=1}^{n}\\sum_{j=1}^{n} x_i y_j\n\\]\n\nSi può osservare che nella sommatoria interna (quella che dipende dall'indice $j$), la quantità $x_i$ è costante, ovvero non dipende dall'indice (che è $j$). Allora possiamo estrarre $x_i$  dall'operatore di sommatoria interna e scrivere\n\\[\n\\sum_{i=1}^{n} \\left( x_i \\sum_{j=1}^{n} y_j \\right).\n\\]\n\nAllo stesso modo si può osservare che nell'argomento della sommatoria esterna la quantità costituita dalla sommatoria in $j$ non dipende dall'indice $i$ e quindi questa quantità può essere estratta dalla sommatoria esterna. Si ottiene quindi\n\\[\n\\sum_{i=1}^{n}\\sum_{j=1}^{n} x_i y_j = \\sum_{i=1}^{n} \\left( x_i \\sum_{j=1}^{n} y_j \\right) = \\sum_{i=1}^{n}\\ x_i \\sum_{j=1}^{n} y_j.\n\\]\n\n\n### Esercizio \nSi verifichi quanto detto sopra nel caso particolare di $x = \\{2, 3, 1\\}$ e $y = \\{1, 4, 9\\}$, svolgendo prima la doppia sommatoria per poi verificare che quanto così ottenuto sia uguale al prodotto delle due sommatorie.\n\n#### Soluzione\n\n\\begin{align}\n\\sum_{i=1}^3 \\sum_{j=1}^3 x_i y_j &= x_1y_1 + x_1y_2 + x_1y_3 + \nx_2y_1 + x_2y_2 + x_2y_3 + \nx_3y_1 + x_3y_2 + x_3y_3 \\notag\\\\\n&= 2 \\times (1+4+9) + 3 \\times (1+4+9) + 2 \\times (1+4+9) = 84,\\notag\n\\end{align}\novvero\n\\[\n(2 + 3 + 1) \\times (1+4+9) = 84.\n\\]\n\n\n# Sommatorie con `R`\n\nPer evitare errori di calcolo, possiamo usare `R` per risolvere questo tipo di problemi.\nI dati a cui facciamo riferimento sono codificati nella forma di un vettore, il che corrisponde semplicemente ad un insieme ordinato di numeri.\nSolitamente è ciò che chiamiamo *variabile*, ovvero quello che uno psicologo misura e vuole descrivere o analizzare in qualche modo.\nPer esempio, una variabile può corrispondere al QI di un insieme di individui.\nAbbiamo visto che, in R, possiamo definire questo insieme di dati usando la funzione `c()` (che crea un vettore).\n\nSupponiamo di avere misurato il QI di 5 persone e di avere ottenuto i risultati seguenti: 102, 98, 122, 109, 89.\n\nPer manipolare questi dati, dobbiamo prima renderli disponibili nel workspace della sessione di `R`:\n\n\n\n\n::: {.cell}\n\n```{.r .cell-code}\nx <- c(102, 98, 122, 109, 89)\nx\n```\n\n::: {.cell-output .cell-output-stdout}\n\n```\n[1] 102  98 122 109  89\n```\n\n\n:::\n:::\n\n\n\n\nSupponiamo di volere sommare questi valori:\n$$\n\\sum_{i = 1}^5 x_i\n$$\n\nSe sviluppiamo la notazione precedente, per i dati dell'esempio avremo\n$$\n\\sum_{i = 1}^5 x_i = x_1 + x_2 + x_3 + x_4 + x_5\n$$\nladdove \n$$\nx_1 = 102 \\quad x_2 = 98 \\quad x_3 = 122 \\quad x_4 = 109 \\quad x_5 = 89.\n$$\n\nIn `R` una sommatoria si svolge utilizzando la funzione `sum()`.  Quindi, nel caso presente, avremo\n\n\n\n\n::: {.cell}\n\n```{.r .cell-code}\nsum(x)\n```\n\n::: {.cell-output .cell-output-stdout}\n\n```\n[1] 520\n```\n\n\n:::\n:::\n\n\n\n\nLa notazione della sommatoria viene utilizzata, per esempio, nel calcolo della media:\n\n$$\n\\bar{x} = \\frac{\\sum_{i = 1}^{n} x_i}{n}\n$$\n\nNella formula precedente, sommiamo prima i valori contenuti nel vettore `x` e poi dividiamo il risultato ottenuto per *n = 5*, ovvero 520 / 5 = 104.\n\nIn `R` abbiamo\n\n\n\n\n::: {.cell}\n\n```{.r .cell-code}\nsum(x) / length(x)\n```\n\n::: {.cell-output .cell-output-stdout}\n\n```\n[1] 104\n```\n\n\n:::\n:::\n\n\n\n\nladdove la funzione `length(x)` ci restituisce i numero di elementi che costituiscono il vettore `x`, ovvero 5 nel caso dell'esempio.\n\nIn maniera equivalente, per le proprietà delle sommatorie presentate sopra, la formula della media può essere scritta come\n$$\n\\bar{x} = \\frac{1}{n}\\sum_{i = 1}^{n} x_i = \\sum_{i = 1}^{n}\\frac{1}{n} x_i,\n$$\nil che significa che possiamo prima moltiplicare ciascun elemento di `x` per 1/n e poi sommare, come indicato qui di seguito:\n$$\n(1/5 \\times 102) + (1/5 \\times 98) + (1/5 \\times  122) + (1/5 \\times  109) + (1/5 \\times  89)\n$$\n\nIn `R` questo diventa\n\n\n\n\n::: {.cell}\n\n```{.r .cell-code}\nsum(1/5 * x)\n```\n\n::: {.cell-output .cell-output-stdout}\n\n```\n[1] 104\n```\n\n\n:::\n:::\n\n\n\n\nperché \n\n\n\n\n::: {.cell}\n\n```{.r .cell-code}\n1/5 * x\n```\n\n::: {.cell-output .cell-output-stdout}\n\n```\n[1] 20.4 19.6 24.4 21.8 17.8\n```\n\n\n:::\n:::\n\n\n\n\ncorrisponde al vettore\n$$\n(1/5 \\times 102) + (1/5 \\times 98) + (1/5 \\times  122) + (1/5 \\times  109) + (1/5 \\times  89)\n$$\ndopodiché sommiamo utilizzando la funzione `sum()`.\n\nLa cosa importante da ricordare è che le operazioni algebriche (in questo caso *moltiplicare per 1/5*), quando vengono applicate ad un vettore (nel nostro caso (102, 98, 122, 109, 89)) si calcolano __elemento per elemento__. Ovvero, a ciascun elemento viene applicata l'operazione algebrica indicata, cioè il valore 102 viene moltiplicato per 1/5, il valore 98 viene moltiplicato per 1/5, ecc.\n\n\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}